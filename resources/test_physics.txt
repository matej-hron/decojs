FYZIKA Zkušební testy SPČR 2018
1. Které z uvedených jednotek udávají přibližně stejnou hodnotu tlaku?
a) 0,1 MPa = 100 kPa = 1 bar
b) 1 MPa = 1 000 kPa = 10 mbar
c) 0,1 MPa = 1 000 kPa = 10 bar
d) 1 MPa = 1 000 mbar
2. Hydrostatický tlak v jezeře závisí kromě gravitačního zrychlení:
a) na tlaku atmosférickém a hustotě vody
b) na hustotě vody a hloubce
c) na nadmořské výšce a hloubce
d) na teplotě a tlaku vzduchu nad hladinou
3. Který údaj o průměrném tlaku ovzduší (normálním atmosférickém
tlaku) je nesprávný?
a) kolem 100 000 N/m2
, tj. kolem 100 kPa
b) mezi 900 a 1 100 milibary, tj. kolem 1 baru
c) asi 0,1 MPa, tj. 1 000 hPa
d) okolo 100 kbar, tj. 0,1 Mbar
4. Tlak 1 kPa odpovídá tlaku vyvolanému na povrchu Země vodním
sloupcem o výšce:
a) 1 milimetru
b) 1 decimetru
c) 1centimetru
d) 1 metru
5. Složení suchého atmosférického vzduchu je přibližně následující:
a) 21 % O2, 78 % CO2, 1 % N2 a vzácných plynů
b) 78 O2, 21 CO2, 1 % N2 a vzácných plynů
c) 21 % O2, 78 % N2, 1 % vzácných plynů a CO2
d) 78 % O2, 21 % N2, 1 % vzácných plynů a CO2
6. Hustota suchého vzduchu:
a) nezávisí na tlaku a teplotě a je vždy asi 1,25 kg/m3
b) je za normálních podmínek rovna 1,25 kg/l
c) závisí na tlaku a teplotě; při normálním tlaku a teplotě 10 °C činí
přibližně 1,25 kg/m3
d) je rovna nule, poněvadž vzduch nic neváží
7. Které tvrzení je zcela správné? U dna se zdržuje:
a) nejchladnější voda
b) voda o největší hustotě
c) nejteplejší voda
d) voda o nejmenší hustotě
8. Jaká bude v našich podmínkách přibližná teplota u dna zamrzlého
jezera, hlubokého 50 m?
a) –1 °C
b) 0 °C
c) 1 °C
d) 4 °C
9. Které z následujících tvrzení je nesprávné?
a) Odvod tepla prouděním je nejúčinnější.
b) Odpařováním kapaliny z povrchu tělesa se snižuje jeho teplota.
c) Ohřátá voda mezi tělem a neoprenem zabraňuje odvodu tepla.
d) Prostup tepla pěněným neoprenem snižují uzavřené komůrky
vyplněné plynem.
10. Porovnáme-li odvod tepla z povrchu těla vzduchem a vodou za stejných
podmínek, je odvod tepla ve vodě:
a) větší v důsledku větší tepelné vodivosti a kapacity vody
b) větší v důsledku fyziologických změn v organismu
c) menší, poněvadž tělem ohřátá voda např. v obleku nás zahřeje
d) menší, poněvadž voda působí jako tepelný izolátor
11. Předměty viděné ve vodě se potápěči s maskou jeví oproti skutečné
velikosti a vzdálenosti:
a) větší o 1/4, vzdálenější o 1/3
b) větší o 1/3, bližší o 1/3
c) menší o 1/3, bližší o 1/4
d) větší o 1/3, bližší o 1/4
12. Které z následujících tvrzení je nesprávné? Paprsek vycházející ze
svítilny pod vodou po dopadu na hladinu se:
a) láme od kolmice k rozhraní (pokud nedopadá kolmo)
b) při určitém úhlu (úhel úplného odrazu) láme tak, že pokračuje
rovnoběžně s hladinou
c) vždy láme a přechází do vzduchu
d) někdy odráží a vrací se do vody
13. Které z následujících tvrzení o vidění (zdravým okem v čisté vodě)
je nesprávné?
a) Ve velkých hloubkách vidíme všechny barvy v odstínech šedi.
b) Do hloubek přes 10 metrů již neproniká červená barva denního
světla.
c) Barvy denního světla začínají vyhasínat s rostoucí hloubkou od
červeného konce barevného spektra
d) V čiré vodě proniká nejhlouběji žlutá barva denního světla.
14. Paprsek přicházející ve vodě od předmětu k potápěči se na výstupu ze
skla masky do vzduchu uvnitř masky vůči směru dopadu na sklo láme:
a) ke kolmici a tím zdánlivě zvětšuje pozorovaný objekt
b) od kolmice a tím zdánlivě zvětšuje pozorovaný objekt
c) ke kolmici a tím zdánlivě zmenšuje pozorovaný objekt
d) od kolmice a tím zdánlivě zmenšuje pozorovaný objekt
15. Které z následujících tvrzení je nesprávné? Potápěčská svítilna:
a) umožňuje vidět barevně i v hloubce
b) zvětšuje dohlednost v kalné vodě
c) umožňuje dohlédnout do zákoutí štěrbin
d) umožňuje vidění za sníženého osvětlení
16. Světelný paprsek přecházející pod určitým ostrým úhlem ze vzduchu do
vody se na rozhraní obou prostředí lomí:
a) rovnoběžně s rozhraním
b) ke kolmici k rozhraní
c) od kolmice k rozhraní
d) kolmo k rozhraní
17. Které z následujících tvrzení je nesprávné? Osvětlení pod vodou závisí:
a) na úhlu dopadu slunečního světla na hladinu
b) na době pobytu pod vodou, tj. na přivyknutí oka na šero
c) na stupni znečištění vody
d) na hloubce
18. Které z následujících tvrzení je nesprávné?
a) Paprsek dopadající na hladinu kolmo se lomí o úhel 68° (90°/1,33).
b) Paprsek dopadající ze vzduchu na hladinu pod úhlem 24° od kolmice
bude ve vodě pokračovat pod úhlem přibližně 18° od kolmice.
c) Index lomu vody je 1,33.
d) Poměr rychlosti světla ve vodě k rychlosti ve vzduchu je přibližně roven 3 : 4.
19. Pálení očí v kontaktu s vodou pociťujeme:
a) ve sladké i slané vodě, pokud se jejich osmotický tlak liší od
osmotického tlaku tělesných tekutin
b) jen v mořské vodě s osmotickým tlakem větším než je osmotický
tlak tělesných tekutin
c) jen ve sladké vodě s osmotickým tlakem menším než je osmotický
tlak tělesných tekutin
d) jen v bazénu v důsledku přítomnosti chemikálií regulujících
hygienickou nezávadnost vody
20. Osmotický tlak sladké vody v porovnání s osmotickým tlakem krve: 
a) je vyšší, proto při tonutí prostupuje do krve, kterou zřeďuje
b) je nižší, proto při tonutí prostupuje do krve, kterou zřeďuje
c) je vyšší, proto při tonutí zůstává v plicích
d) je nižší, proto při tonutí zůstává v plicích
21. Termodynamická teplota T bodu tuhnutí vody je přibližně:
a) 0 K
b) –273 °C
c) 273 K
d) 373 K
22. Veličiny určující okamžitý stav určitého množství ideálního plynu
(stavové proměnné) jsou:
a) tlak, objem a hmotnost
b) objem, teplota a molekulová hmotnost
c) tlak, objem a teplota
d) objem a tlak

23. Boyle-Mariottův zákon pro izotermický děj se dá vyjádřit takto:
a) p1 / V1 = p0 / V0 a říká, že kolikrát se zvětší tlak plynu, tolikrát se
zvětší jeho objem
b) p0 . V1 = p1 . V0 a říká, že kolikrát se zvětší tlak plynu, tolikrát se
zvětší jeho objem
c) p1 . T1 = p0 . T0 a říká, že kolikrát se zvětší teplota plynu, tolikrát se
zmenší jeho tlak
d) p1 . V1 = p0 . V0 a říká, že kolikrát se zvětší tlak plynu, tolikrát se
zmenší jeho objem
24. Gay-Lussacův zákon pro izobarický děj se dá vyjádřit takto:
a) p1 . V1 = p0 . V0 a říká, že kolikrát se zvětší tlak plynu, tolikrát se
zmenší jeho objem
b) p0 . V1 = p1 . V0 a říká, že kolikrát se zvětší tlak plynu, tolikrát se
zvětší jeho objem
c) V1 / T1 = V2 / T2 a říká, že kolikrát se zvětší objem plynu, tolikrát se
zvětší jeho termodynamická teplota
d) p1 . T1 = p0 . T0 a říká, že kolikrát se zvětší teplota plynu, tolikrát se
zmenší jeho tlak
25. Tlaková lahev o objemu 15 l byla naplněna na 20 MPa a vzduch v ní se
zahřál na 47 °C. Který z výpočtů je správný pro určení tlaku v lahvi po
poklesu teploty vzduchu v ní na 17 °C?
a) p2 = p1 . T2 / T1 = 20 . 290 / 320 = atd.
b) p2 = p1 . T1 / T2 = 20 . 47 / 17 = atd.
c) p2 = p1 . V1 . T1 = 20 . 15 . 17 = atd.
d) p2 = p1 . V1 . T2 / T1 = 20 . 15 . 290 / 320 = atd. 
26. Lahev o vodním obsahu 10 l obsahovala při 27 °C vzduch stlačený na
10 MPa. Při požáru se ohřála na 327 °C a tím se tlak vzduchu v ní zvýšil
přibližně:
a) na 12,7 MPa
b) na 20 MPa
c) na 30 MPa
d) na 32,7 MPa
27. Které z následujících tvrzení o stavové rovnici plynu
p . V / T = p0 . V0 / T0 je nesprávné?
a) Tato rovnice platí pro určité hmotové množství plynu.
b) Touto rovnicí lze popsat teplotní změny při stlačování a
rozpínání vzduchu.
c) Z této rovnice lze odvodit základní zákony pro změny stavu
plynu (izotermickou, izobarickou, izochorickou).
d) Touto rovnicí lze popsat stavové změny ideálního plynu.
28. Při ochlazení vzduchu v právě naplněných lahvích dýchacích přístrojů
dojde ke změnám, z nichž nejpodstatnější pro potápěče je:
a) změna hmotnosti vzduchu v tlakových lahvích
b) změna tlaku vzduchu (ke stanovení zásoby vzduchu)
c) nižší teplota dýchaného vzduchu
d) změna objemu tlakových lahví (pro dimenzi těsnicích vložek)
29. Tlak p lze stanovit pomocí:
a) tlakové síly F dělené plochou S, tj. p = F / S
b) tlakové síly F násobené plochou S, tj. p = F . S
c) tlakové síly F dělené objemem V, tj. p = F / V
d) tlakové síly F, které se přímo rovná, tj. P = F
30. Kompresor má výkon charakterizovaný stlačením 300 l vzduchu o
normálním tlaku za minutu a maximální dodávaný tlak 20 MPa. Kolik
prázdných lahví o objemu 15 l je za hodinu možno tímto kompresorem
naplnit na 20 MPa? (Vzduch v lahvích má stejnou teplotu jako vzduch
nasávaný do kompresoru.)
a) 2 lahve
b) 3 lahve
c) 4 lahve
d) 6 lahví
31. Vyberte z možné nabídky zvedací vak o minimálním objemu
potřebný k vyzvednutí litinového bloku o hmotnosti 750 kg (hustota
litiny je 8 000 kg/m3
) volně ležícího na dně v hloubce 10 m. Hmotnost
vaku se závěsem je 10 – 15 kg:
a) 1 000 l
b) 800 l
c) 700 l
d) 600 l 
32. Ke změně hmotnosti potápěče s dýchacím přístrojem během ponoru ve
stálé hloubce dochází hlavně vlivem:
a) stlačení obleku
b) úbytku vzduchu v zásobníku přístroje
c) změny tlaku
d) změny teploty
33. Do jaké maximální hloubky se může teoreticky ponořit na nádech
potápěč s vitální kapacitou plic 4,5 litru a se zbytkovým objemem
plic 1,5 litru, aniž by mu hrozilo poškození plic?
a) 70 metrů
b) 60 metrů
c) 30 metrů
d) 45 metrů
34. Potápěč na nádech má na sobě neoprenový oblek, jehož objem při
normálním tlaku činí 10 litrů a hmotnost 2 kg. Kolik zátěže bude
potřebovat, aby byl na hladině vyvážen?
a) 12 kg
b) 10 kg
c) 6 kg
d) 8 kg
35. Objem vzduchové bubliny vypuštěné z hloubky 300 m se těsně pod
hladinou zvětšil oproti objemu v hloubce za předpokladu stejné teploty:
a) 31krát
b) 310krát
c) 301krát
d) 300krát
36. Zaplavený dutý válec z ocelového plechu o hmotnosti 2 400 kg a o
vnitřním objemu 3 000 l (hustota oceli je 8 000 kg/m3
) leží volně na dně v
hloubce 20 m. Na hladinu je možné jej vyzvednout po naplnění
vzduchem. Vyberte nejmenší možný počet k tomu potřebných lahví o
objemu 12 l naplněných na 18 MPa:
a) 1 lahev
b) 3 lahve
c) 2 lahve
d) 4 lahve
37. Na hladině byl potápěč vyvážen s kompenzátorem vztlaku naplněným 6
litry vzduchu. Kdyby nyní bez doplňování či vypouštění tohoto
kompenzátoru sestoupil do hloubky 20 m a chtěl by se vyvážit
odhozením zátěže (neuvažujeme stlačení obleku), musel by odhodit:
a) 4 kg zátěže
b) 2 kg zátěže
c) 3 kg zátěže
d) 6 kg zátěže 
38. Potápěčská kabina byla spuštěna do hloubky 60 m, přičemž uvnitř
byl zachován normální atmosférický tlak. Jakou výslednou silou
působí na těsnicí plochu kabiny víko výstupového otvoru o ploše 1 m2
?
a) 700 000 N
b) 70 000 N
c) 6 000 N
d) 600 000 N
39. Potápěčský zvon bez přívodu vzduchu, spuštěný do hloubky 20 m, se
naplní vodou přibližně:
a) do 1/2 objemu
b) do 2/3 objemu
c) do 1/3 objemu
d) do 3/4 objemu
40. Dutý válcový potápěčský zvon o výšce 10 m je ponořen bez doplňování
vzduch do hloubky 30 m. Jak vysoko bude hladina vody uvnitř zvonu?
a) 2,5 m
b) 3,3 m
c) 7,5 m
 d) 6,6 m
41. Kompenzátor vztlaku o maximálním objemu 16 litrů je v hloubce 40 m
naplněn na polovinu. V jaké hloubce by bez vypouštění při výstupu
začal unikat vzduch přetlakovým ventilem seřízeným na přetlak 30 kPa?
a) 37 metrů
b) 22 metrů
c) 17 metrů
d) 12 metrů
42. Potápěčský zvon má plný vnitřní objem 900 l, hmotnost se závažím
1 010 kg a objem materiálu samotného 100 l. Jakou silou bude v
hloubce 20 m ve sladké vodě působit na závěsné lano, jestliže při
spouštění:
A. byl stále doplňován vzduchem?
 B. nebyl doplňován vzduchem?
a) A = 100 N, B = 400 N
b) A = 100 N, B = 6 100 N
c) A = 6 000 N, B = 7 000 N
d) A = 100 N, B = 3 100 N
43. Kompenzátor vztlaku o maximálním objemu 20 l je v hloubce 30 m
naplněn vzduchem na polovinu. V jaké hloubce by se při výstupu
bez vypouštění rozepnul vzduch uvnitř tohoto kompenzátoru tak, že by
začal unikat přetlakovým ventilem seřízeným na přetlak 0,03 MPa?
a) 17 metrů
b) 12 metrů
c) 7 metrů
d) 3 metry 
44. Hustota mořské vody je:
a) závislá na teplotě, koncentraci solí a slabě i na tlaku
b) závislá pouze na teplotě
c) závislá na teplotě a tlaku, nezávisí na koncentraci solí
d) stálá 1 020 kg/m3
bez ohledu na teplotu, tlak a koncentraci solí
45. Jak a o kolik kg se přibližně změní hmotnost 20litrového přístroje
původně naplněného na tlak 20 MPa po vydýchání 3/4 zásoby vzduchu?
a) bude lehčí asi o 5 kg
b) bude těžší asi o 3,7 kg
c) bude lehčí asi o 3,7 kg
d) nezmění se
46. Jakou silou je v hloubce 40 m sladké vody nadlehčován volně ležící
litinový předmět o objemu 10 l (hustota litiny je 7 500 kg/m3
)?
a) 0,75 MPa
b) 750 N
c) 850 N
d) 100 N
47. V hloubce 10 m leží volně na dně ocelové kostky, každá o hmotnosti
160 kg. Přibližně kolik takových kostek je možno vyzvednout pomocí
zvedacího vaku a vzduchové lahve o objemu 10 l naplněné na tlak
18 MPa? (hustota oceli je 8 000kg/m3
)
a) 6 kostek
b) 2 kostky
c) 8 kostek
d) 10 kostek
48. Hustotu dutého uzavřeného předmětu stanovíme:
a) vydělíme-li jeho tíhu plochou, na kterou působí
b) vynásobíme-li jeho hmotnost jeho objemem
c) tak, že v tabulkách vyhledáme hustotu látky, ze které je vyroben
d) vydělíme-li jeho hmotnost jeho objemem
49. Těleso s vodotěsným povrchem má hmotnost 250 kg a objem 245 l.
Stanovte hustotu tohoto tělesa a vyjádřete se k jeho chování v mořské
vodě o hustotě 1 030 kg/m3
:
a) bude plovat jako málo ponořené těleso (např. loď)
b) bude se vznášet
c) bude plovat u hladiny (téměř zcela ponořené)
d) bude klesat ke dnu 
50. Při teplotě 22 °C je absolutní vlhkost vzduchu nasyceného vodními
parami 18 g/m3
. Kolik vody by muselo zůstat v odlučovači kompresoru
po úplném odstranění vody ze vzduchu a po naplnění 10 původně
prázdných lahví o objemu 15 l na 20 MPa při této teplotě nasávaného
vzduchu o relativní vlhkosti 33 %?
a) 18 g
b) 54 g
c) 178,2 g
d) 540 g
51. Jak velká musí přibližně být síla řídicí pružiny vyváženého 1. stupně
plicní automatiky, aby pod membránou o pracovním průměru 40 mm
vznikl středotlak o přetlaku 1 MPa?
a) 130 N
b) 650 N
c) 1 260 N
d) 65 N
52. Stejný tlak, jaký vyvolává vzduchový obal Země u hladiny moře,
vyvolává samotný sloupec vody vysoký:
a) průměrně kolem 1 metru
b) 100 metrů
c) přesně 20 metrů
d) přibližně 10 metrů
53. Tlak vyvolaný vzduchovým obalem Země u hladiny moře (normální
atmosférický tlak) je přibližně:
a) 0,1 MPa, tj. 1 bar
b) 1 MPa, tj. 1 000 mbar
c) 10 MPa, tj. 1 bar
d) 0,01 MPa, tj. 1 bar
54. Při potápění v jezeře, jehož hladina leží asi 5 500 m nad mořem a u níž
je atmosférický tlak asi 50 kPa, bude v hloubce 20 metrů celkový tlak
přibližně roven:
a) 200 kPa
b) 250 kPa
c) 300 kPa
d) 350 kPa
55. Dekompresní komora na palubě lodi je naplněna na tlak odpovídající
hloubce 50 m. Jakou výslednou silou je na přírubu komory dotlačováno
víko komory o ploše 1 m2
?
a) 600 000 N
b) 400 000 N
c) 500 000 N
d) 50 000 N 
56. Důvod, proč je při potápění ve větších nadmořských výškách oproti
moři ke stanovení dekomprese brán v úvahu nižší atmosférický tlak,
spočívá:
a) ve větším obsahu dusíku ve vzduchu
b) v menším obsahu kyslíku ve vzduchu
c) v menším celkovém tlaku v hloubce
d) v jiném poměru atmosférického tlaku k celkovému tlaku v hloubce
57. Které z následujících tvrzení je nesprávné?
a) Objem 1 krychlového metru (1 m3
) obsahuje 1 000 litrů.
b) Tlak 1 MPa je stejný jako tlak 100 kPa.
c) Teplota 20 °C odpovídá přibližně teplotě 293 K.
d) Těleso o hmotnosti 1 kg působí na povrchu Země silou přibližně
 10 newtonů (N).
58. Stanovte sílu jakou je dotlačována do sedla trysky o průřezu 10 mm2
kuželka 2. stupně plicní automatiky otevíraného proti proudu při
středotlaku nastaveném na přetlak 1 MPa:
a) 0,1 N
b) 1 N
c) 10 N
d) 100 N
59. Celkový tlak v určité hloubce horského jezera:
a) je rozdílem tlaku hydrostatického a tlaku atmosférického
b) je roven hydrostatickému tlaku v této hloubce
c) je součtem tlaku hydrostatického a tlaku atmosférického
d) je nezávislý na tlaku hydrostatickém a atmosférickém
60. Stanovte výslednou tlakovou sílu, kterou působí v hloubce 30 m průzor
pouzdra videokamery o průměru 40 mm na dosedací plochu pouzdra:
a) 3 770 N
b) 503 N
c) 50,3 N
d) 377 N
61. Za jak dlouho by byla v hloubce 10 m při hladinové spotřebě 30 l za
minutu teoreticky zcela spotřebována zásoba vzduchu v tlakové
lahvi o objemu 15 l naplněné na tlak 20 MPa?
a) za 100 minut
b) za 75 minut
c) za 50 minut
d) za 25 minut
62. Jak dlouho může setrvat v hloubce 20 m potápěč s přístrojem o objemu
18 l, tlaku 20 MPa a s hladinovou spotřebou 30 l/min, než tlak v přístroji
poklesne na 5 MPa?
a) 45 minut
b) 30 minut
c) 40 minut
d) 20 minut
63. Dva potápěči poplavou v hloubce 20 m tak dlouho, dokud první z nich
nespotřebuje polovinu své zásoby vzduchu, a pak se budou vracet
nazpět v hloubce 10 m. Potápěč A má přístroj o objemu 15 l a
hladinovou spotřebu 25 l/min, potápěč B má přístroj o objemu 20 l a
hladinovou spotřebu 30 l/min; přístroje obou potápěčů jsou naplněny
na tlak 20 MPa. Stanovte okamžik obratu:
a) 33 minut
b) 30 minut
c) 20 minut
d) 22 minut
64. Naplánujte dobu pobytu v hloubce 30 m pro potápěče s přístrojem o
objemu 15 l naplněným na tlak 20 MPa a s hladinovou spotřebou
25 l/min tak, aby zahájil výstup po poklesu zásoby vzduchu na 1/3
původní zásoby:
a) 30 minut
b) 27 minut
c) 20 minut
d) 10 minut
65. Naplánujte okamžik zahájení návratu při potápění pod ledem v hloubce
20 m za dodržení zásady třetinové spotřeby z celkové zásoby vzduchu.
Oba potápěči mají přístroje o objemu 15 l naplněné na tlak 18 MPa a
hladinovou spotřebu 30 l/min:
a) 15 minut
b) 20 minut
c) 30 minut
d) 10 minut
66. Jakou hladinovou spotřebu vzduchu má potápěč, kterému v průběhu
20 minut strávených v hloubce 10 m poklesl tlak v přístroji o objemu
10 l z 15 MPa na 5 MPa?
a) 20 litrů za minutu
b) 30 litrů za minutu
c) 35 litrů za minutu
d) 25 litrů za minutu 
67. Jak dlouho může pobýt v hloubce 15 m potápěč s přístrojem o objemu
10 l, tlaku 20 MPa a s hladinovou spotřebou 30 l/min, než mu tlak v
přístroji poklesne na 5 MPa?
a) 17 minut
b) 20 minut
c) 25 minut
d) 33 minut
68. Za jak dlouho poklesne tlak v přístroji o objemu 12 l z počátečních
20 MPa na tlak 5 MPa v hloubce 20 m a při hladinové spotřebě 30 l/min?
a) za 15 minut
b) za 25 minut
c) za 20 minut
d) za 30 minut
69. Před potápěním byl v 15 litrovém přístroji tlak jen 5 MPa. Ve druhém,
18litrovém přístroji, byl tlak 20 MPa. Potápěči přepustili vzduch mezi
přístroji a chystají se k ponoru. Oba mají hladinovou spotřebu 30 l/min.
Jak dlouho mohou setrvat v hloubce 15 m, než prvnímu z nich poklesne
tlak v přístroji na 3 MPa?
a) 25 minut
b) 32 minut
c) 20 minut
d) 44 minut
70. Ve 12litrovém přístroji zůstal zbytkový tlak 5 MPa. Jaký bude v tomto
přístroji výsledný tlak po doplnění ze 40litrové lahve o původním tlaku
20 MPa?
a) 11, 5 MPa
b) 15,4 MPa
c) 16,5 MPa
d) 19,3 MPa
71. Jaký minimální tlak by musel mít potápěč v přístroji o objemu 10 l
pro výstup z hloubky 20 m předepsanou rychlostí 10 m/min s
dekompresí 3 minuty v 5 m při hladinové spotřebě 30 l/min?
a) 1,6 MPa
b) 2 MPa
c) 2,36 MPa
d) 4 MPa
72. Vypočtěte minimální objem přístroje, naplněného na 20 MPa pro ponor
30 m/10 minut, 20 m/5 minut a 10 m/10 minut s rezervou 5 MPa
zahrnutou do výstupů. Hladinová spotřeba je 30 l/min:
a) 12 litrů
b) 15 litrů
c) 18 litrů
d) 20 litrů 
73. Dva potápěči se dohodli, že při ponoru do 30 m zahájí výstup do menší
hloubky když prvnímu z nich poklesne tlak vzduchu v přístroji na 10
MPa.
Potápěč A má přístroj o objemu 18 l a hladinovou spotřebu 30 l/min.
Potápěč B má přístroj o objemu 15 l a hladinovou spotřebu 25 l/min.
Oba přístroje jsou naplněny na 20 MPa.
Kterému potápěči dříve poklesne tlak na 10 MPa, a za jak dlouho to bude?
a) B, za 20 minut
b) B, za 10 minut
c) oběma stejně, za 20 minut
d) oběma stejně, za 15 minut
74. Jakou hladinovou spotřebu vzduchu má potápěč, kterému v průběhu 10
minut strávených v hloubce 20 m poklesl tlak v přístroji o objemu
18 l tlak z 16 MPa na 11 MPa?
a) 20 litrů za minutu
b) 30 litrů za minutu
c) 25 litrů za minutu
d) 35 litrů za minutu
75. Stačila by k výstupu předepsanou rychlostí 10 m/min z hloubky 30 m
a pro dekompresi 3 minuty v 5 m zásoba vzduchu z přístroje o objemu
15 l s tlakem 5 MPa, jestliže by z tohoto přístroje dýchali dva potápěči,
oba s hladinovou spotřebou 40 l/min?
a) nestačila by ani k výstupu na zastávku
b) stačila by pouze k výstupu přímo na hladinu
c) stačila by k výstupu na zastávku a k pobytu na ní v trvání přibližně
1,5 minuty
d) stačila by k výstupu na zastávku i na 3 minuty dekomprese na ní
76. Potápěč plaval v hloubce 30 m jedním směrem tak dlouho, až tlak v jeho
přístroji poklesl z 20 MPa na 10 MPa. Pak vystoupil do hloubky 10 m a
plaval zpět. Stanovte přibližný tlak v přístroji po návratu na místo
zahájení ponoru (spotřeba vzduchu byla po celý ponor stálá):
a) 1 MPa
b) 3 MPa
c) 5 MPa
d) 7,5 MPa
77. Jaký minimální objem musí mít dýchací přístroj naplněný na 20 MPa,
aby s ním potápěč při hladinové spotřebě 30 l/min mohl strávit 17 minut
v hloubce 30 m, absolvovat dekompresní zastávku 3 min/5 m a vynořit
se s rezervou 4 MPa?
a) 12 litrů
b) 18 litrů
c) 15 litrů
d) 20 litrů
78. Potápěči se dohodli, že na vraku v hloubce 25 m setrvají tak dlouho, až
- buď prvnímu z nich poklesne tlak v přístroji na 5 MPa,
- nebo na čas 30 minut s dekompresní zastávkou 5 min/5 m.
Potápěč A má 18litrový přístroj a hladinovou spotřebu 25 l/min,
potápěč B má 20litrový přístroj a hladinovou spotřebu 30 l/min;
oba přístroje jsou naplněny na 20 MPa.
 Která z podmínek bude splněna dříve (případně u kterého potápěče)?
a) tlak 5 MPa (potápěč A)
b) tlak 5 MPa (potápěč B)
c) 30 minut (potápěč B)
d) obě podmínky budou splněny současně (5 MPa za 30 minut)
79. Potápěči se nacházejí v hloubce 25 m, přičemž potápěč A s hladinovou
spotřebou 25 l/min má přístroj o objemu 12 l a potápěč B s hladinovou
spotřebou 30 l/min má přístroj o objemu 18 l. Jaký minimální tlak musí
mít každý v přístroji, aby jim vzduch stačil k výstupu na dekompresní
zastávku v 5 metrech, dekompresi 5 min/5 m a k vynoření s rezervou
3 MPa?
a) A: 5,6 MPa, B: 5,1 MPa
b) A: 7,5 MPa, B: 7 MPa
c) A: 7 MPa, B: 7,3 MPa
d) A: 4,8 MPa, B: 4,2 MPa
80. Organismus potápěče, jehož hladinová spotřeba vzduchu je 30 l/min,
spotřebuje za 1 minutu přibližně:
a) 0,5 l kyslíku
b) 3 l kyslíku
c) 1,5 l kyslíku
d) 6 l kyslíku
81. Která odpověď je zcela nesprávná? Parciální tlak kyslíku ve vzduchu:
a) Vyjadřuje dílčí tlak O2 ve vzduchu.
b) Je dán procentuálním zastoupením O2 ve vzduchu.
c) Součet parciálních tlaků jednotlivých složek vzduchu je roven tlaku
vzduchu.
d) Parciální tlaky plynů ve vzduchu nezávisí na celkovém tlaku
vzduchu.
82. Od jaké hloubky je možno dýchat směs 4 % kyslíku a 96 % vodíku,
nesmí-li parciální tlak kyslíku klesnout pod 16 kPa?
a) 6 metrů
b) 16 metrů
c) 40 metrů
d) 30 metrů 
83. Které z následujících tvrzení je nesprávné?
 S rostoucí nadmořskou výškou:
a) klesá atmosférický tlak
b) po předchozím dekompresním ponoru v moři roste i
pravděpodobnost výskytu dekompresní nemoci
c) klesá dílčí tlak kyslíku, avšak stoupá dílčí tlak dusíku
 (proto jsme více ohroženi dekompresní nemocí)
d) se musí oproti ponoru v moři změnit hloubky i trvání dekompresních
zastávek
84. Jaký je parciální tlak kyslíku ve vaku kyslíkového přístroje v hloubce
15 metrů?
a) 250 kPa
b) 21 kPa
c) 52,5 kPa
d) 150 kPa
85. U vysokohorského jezera je atmosférický tlak 70 kPa. Stanovte parciální
tlaky kyslíku při dýchání vzduchu na hladině tohoto jezera a v hloubce
20 metrů:
a) 14,7 kPa a 42 kPa
b) 14,7 kPa a 56,7 kPa
c) 21 kPa a 63 kPa
d) 14,7 kPa a 63 kPa
86. Do jaké hloubky se smí použít pro dýchání směs 32 % kyslíku a 68 %
dusíku, aby nebyl překročen maximální parciální tlak kyslíku 160 kPa?
a) 40 metrů
b) 50 metrů
c) 30 metrů
d) 6 metrů
87. Dýchací směs se skládá z 20 % kyslíku, 50 % dusíku a 30 % hélia.
Stanovte parciální tlaky jednotlivých plynů při použití této směsi v
hloubce 70 metrů:
a) kyslík 160 kPa, dusík 400 kPa, hélium 240 kPa
b) kyslík 140 kPa, dusík 350 kPa, hélium 210 kPa
c) kyslík 180 kPa, dusík 450 kPa, hélium 270 kPa
d) kyslík 200 kPa, dusík 500 kPa, hélium 300 kPa
88. V jaké hloubce by parciální tlak kyslíku při dýchání vzduchu dosáhl
hranice 160 kPa?
a) 55 metrů
b) 77 metrů
c) 66 metrů
d) 88 metrů
89. Stanovte parciální tlaky kyslíku a dusíku v lahvi dýchacího přístroje
o objemu 15 l, naplněné vzduchem na 15 MPa:
a) kyslík 21 kPa, dusík 78 kPa
b) kyslík 3,15 MPa, dusík 11,7 MPa
c) kyslík 315 kPa, dusík 1 170 kPa
d) podle hloubky (např. v 10 m kyslík 42 kPa, dusík 156 kPa)
90. Jaký by směl být maximální objemový podíl kyslíku ve směsi
kyslík-dusík určené do hloubky 30 m, aby v této hloubce dílčí tlak
kyslíku nepřekročil 160 kPa?
a) 4 %
b) 53 %
c) 40 %
d) 16 %
91. Jaký by směl být objemový podíl dusíku ve směsi hélium-kyslík-dusík,
určené do hloubky 150 m, aby v této hloubce dílčí tlak dusíku
nepřekročil 400 kPa?
a) 50 %
b) 35 %
c) 25 %
d) 60 %
92. V jaké hloubce by s dýchací směsí složené ze 40 % dusíku, 16 % kyslíku
a 34 % hélia bylo dosaženo parciálních tlaků dusíku 400 kPa a kyslíku
160 kPa?
a) N2 70 m, O2 66 m
b) N2 80 m, O2 80 m
c) N2 100 m, O2 90 m
d) N2 90 m, O2 90 m
93. Proč je výhodné dýchat na dekompresních zastávkách kyslík?
a) Zmenšuje se rychlost vylučování dusíku z těla.
b) Je vytvořen větší tlakový spád pro vylučování dusíku z organismu.
c) Kyslík dráždí čidla dýchacího centra a tím zvyšuje ventilaci.
d) Kyslík se váže na hemoglobin a tím vytěsňuje navázaný dusík.
94. Poločas sycení nejrychlejších tkání odpovídá přibližně:
a) 4 minutám
b) 12 minutám
c) 25 minutám
d) 40 minutám 
95. Stanovte parciální tlak dusíku ve tkáni o poločasu sycení 15 minut v
moři v hloubce 40 m po 30 minutách dýchání vzduchu:
a) 253,5 kPa
b) 292,5 kPa
c) 273 kPa
d) 312 kPa
96. Stanovte parciální tlak dusíku ve tkáni po prvním poločase sycení v
moři v hloubce 30 m při dýchání vzduchu:
a) 117 kPa
b) 156 kPa
c) 234 kPa
d) 195 kPa
97. Stanovte parciální tlak dusíku po 40 minutách pobytu v moři v hloubce
30 m při dýchání vzduchu ve tkáních o poločasech sycení 20 minut ( a
40 minut (B):
a) A: 312 kPa, B: 156 kPa
b) A: 234 kPa, B: 195 kPa
c) A: 156 kPa, B: 312 kPa
d) A: 253,5 kPa, B: 195 kPa
98. Stanovte parciální tlak dusíku ve tkáni po dvou poločasech sycení v
moři v hloubce 30 m při dýchání vzduchu:
a) 234 kPa
b) 253,5 kPa
c) 273 kPa
d) 312 kPa
99. Stanovte parciální tlak dusíku ve tkáni o poločasu sycení 15 minut v
moři v hloubce 70 m po 30 minutách při dýchání směsi obsahující
50 % dusíku. Směs je dýchána od okamžiku zanoření, do zanoření
byl dýchán vzduch:
a) 378 kPa
b) 340,5 kPa
c) 253 kPa
d) 319,5 kPa
100. Při normálním atmosférickém tlaku je v krvi rozpuštěno přibližně
10 mililitrů dusíku na 1 litr krve (10 ml/l). Kolik dusíku bude v krvi
rozpuštěno po uplynutí 1 poločasu sycení v hloubce 30 m při dýchání
vzduchu?
a) 40 ml/l
b) 30 ml/l
c) 20 ml/l
d) 25 ml/l
FY – TABULKA SPRÁVNÝCH ODPOVĚDÍ
Zkušební testy SPČR 2018
1a 26b 51c 76c
2b 27b 52d 77c
3d 28b 53a 78b
4b 29a 54b 79a
5c 30d 55c 80c
6c 31c 56d 81d
7b 32b 57b 82d
8d 33c 58c 83c
9c 34d 59c 84a
10a 35a 60d 85b
11d 36b 61c 86a
12c 37a 62b 87a
13d 38d 63c 88c
14b 39b 64c 89b
15b 40c 65d 90c
16b 41d 66d 91c
17b 42b 67b 92d
18a 43c 68c 93b
19a 44a 69c 94a
20b 45c 70c 95d
21c 46d 71c 96d
22c 47a 72b 97d
23d 48d 73d 98b
24c 49c 74b 99d
25a 50c 75c 100d