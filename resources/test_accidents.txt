NEHODY A NEMOCI

Zkušební testy SPČR 2018

1. Při pomoci postiženému v bezvědomí se doporučuje nejdříve:
a) dát 4 vdechy umělého dýchání
b) dát 2 vdechy umělého dýchání
c) uvolnit dýchací cesty záklonem hlavy a zjistit zda postižený dýchá; pokud
nedýchá, volat záchrannou službu
d) kontrola tepu
2. Které činnosti dáte přednost u silně krvácejícího postiženého v bezvědomí?
a) Volání záchranné služby.
b) Dva vdechy umělého dýchání.
c) Intenzivní srdeční masáž.
d) Zástava krvácení.
3. Resuscitaci zahajujeme, pokud:
a) je postižený v bezvědomí a nedýchá normálně
b) postiženému při vědomí nenahmatáme tep
c) postiženému v bezvědomí nenahmatáme tep
d) žádná odpověď není správná
4. Prvním úkonem při resuscitaci je:
a) zahájení srdeční masáže
b) uvolnění dýchacích cest záklonem hlavy a zjištění zda postižený dýchá; pokud
nedýchá, voláme záchrannou službu
c) provedení 4 vdechů umělého dýchání
d) provedení 2 vdechů umělého dýchání
5. Nadzdvižení dolních končetin postiženého při resuscitaci:
a) omezuje účinky srdeční masáže
b) omezuje účinky umělého dýchání
c) je nevhodné pro možnost nahromadění krve v trupu
d) nemá podstatný přínos
6. Místo pro srdeční masáž se nachází:
a) přibližně uprostřed hrudníku na hrudní kosti
b) v levé polovině hrudníku
c) v dolní části hrudníku přibližně tři prsty pod hrudní kostí
d) v horní části hrudníku na úrovni zakloubení klíčních kostí
7. Masáž srdce se provádí stlačováním hrudníku frekvencí:
a) přesně 12x za minutu
b) přibližně 70x za minutu
c) přibližně 100 – 120x za minutu
d) 160 – 180x za minutu
8. Srdeční masáž se provádí:
a) přibližně uprostřed hrudníku na hrudní kosti
b) frekvencí přibližně 100 – 120x za minutu
c) s hloubkou stlačení 5 – 6 cm
d) všechny odpovědi jsou správné

9. Označte nesprávné tvrzení:
a) Při srdeční masáži stlačujeme hrudník postiženého frekvencí
přibližně 100 – 120x za minutu.
b) Místo pro srdeční masáž se nachází v levé polovině hrudníku.
c) Masáž srdce provádíme s hloubkou stlačení 5 – 6 cm.
d) Resuscitace se zahajuje 30 stlačeními hrudníku okamžitě po uvolnění dýchacích
cest.
10. Při srdeční masáži stlačujeme hrudník postiženého:
a) přibližně uprostřed hrudní kosti, hloubka stlačení je 5 – 6 cm
b) v jeho levé části frekvencí přibližně 100 – 120x za minutu
c) tři prsty pod hrudní kostí frekvencí přibližně 100 – 120x za minutu,
hloubka stlačení je 4 – 5 cm
d) přibližně uprostřed hrudní kosti frekvencí 70x za minutu
11. Resuscitace dospělé osoby jedním zachráncem vyžaduje:
a) 5 stlačení hrudníku na 1 vdech umělého dýchání
b) 15 stlačení hrudníku na 1 vdech umělého dýchání
c) 15 stlačení hrudníku na 2 vdechy umělého dýchání
d) 30 stlačení hrudníku na 2 vdechy umělého dýchání
12. Resuscitace dospělé osoby dvěma zachránci vyžaduje:
a) 15 stlačení hrudníku na 2 vdechy umělého dýchání
b) 30 stlačení hrudníku na 2 vdechy umělého dýchání
c) 15 stlačení hrudníku na 1 vdech umělého dýchání
d) 5 stlačení hrudníku na 1 vdech umělého dýchání
13. Resuscitace po tonutí vyžaduje:
a) jako první krok vylití vody z plic
b) 5 vdechů umělého dýchání ihned po uvolnění dýchacích cest
c) soustředění zachránce (zachránců) pouze na srdeční masáž
d) pouze volání záchranné služby, protože laická první pomoc je vyloučená
14. Posloupnost úkonů resuscitace dle schématu A-B-C (A-uvolnění
dýchacích cest, B-umělé dýchaní, C-srdeční masáž) se uplatňuje:
a) u seniorů nad 60 let
b) u dětí od novorozenců po předškolní věk
c) pokud nemáme možnost volat záchrannou službu
d) pokud je postižený částečně při vědomí
15. Označte nesprávné tvrzení:
a) Prvním krokem při resuscitaci je uvolnění dýchacích cest postiženého.
b) Srdeční masáž provádíme 30 stlačeními hrudníku.
c) Frekvence stlačování hrudníku při srdeční masáži je 60 – 80x za minutu.
d) Provádí-li resuscitaci více zachránců, je vhodné, aby se u srdeční masáže střídali
po přibližně 2 minutách.
16. Zotavovací polohou se rozumí:
a) jakákoliv poloha vleže na zemi
b) poloha vleže na boku se zakloněnou hlavou
c) poloha vleže naznak s podloženou hlavou
d) poloha vsedě s podepřenými zády

17. Postiženého v bezvědomí, který dýchá:
a) uložíme do zotavovací polohy a přikryjeme, aby neprochladl
b) resuscitujeme až do příjezdu záchranné služby
c) resuscitujeme 15 stlačeními hrudníku na 1 vdech umělého dýchání
d) uložíme do polohy naznak a zavoláme záchrannou službu
18. Pokud postižený dýchá, ale zůstává v bezvědomí:
a) uložíme jej do zotavovací polohy
b) nepřetržitě kontrolujeme, jestli nepřestává dýchat
c) přikryjeme jej, aby neprochladl
d) všechny odpovědi jsou správné
19. Přikrytí postiženého v zotavovací poloze:
a) se nedoporučuje kvůli znesnadnění kontroly tepu
b) se nedoporučuje kvůli riziku přehřátí
c) se doporučuje kvůli zabránění tepelným ztrátám
d) žádná odpověď není správná
20. Jednotlivé vdechy z úst do úst by měly trvat přibližně:
a) 1 sekundu
b) 2 sekundy
c) 4 sekundy
d) 6 sekund
21. Postiženého podchlazením ukládáme do teplé lázně:
a) dolními končetinami a trupem
b) tak, aby zpočátku vyčnívala pouze hlava
c) tak, aby zpočátku byl ponořen pouze trup
d) trupem a horními končetinami
22. Při použití vzduchového dýchacího přístroje se po dosažení
hloubky 40 metrů výrazně zhoršila komunikace mezi vámi
a vaším partnerem. Za příčinu budete považovat:
a) nedostatek kyslíku (hypoxii)
b) otravu dusíkem (hloubkové opojení)
c) otravu kyslíkem
d) dekompresní nemoc
23. Při pomoci podchlazenému potápěči je vhodné:
a) soustředit se na zahřívání trupu
b) cvičit s končetinami
c) masírovat končetiny
d) všechny odpovědi jsou správné
24. Mezi příznaky podchlazení (hypotermie) nepatří:
a) nesoustředěnost, zvýšená spotřeba vzduchu
b) třešňově červené zbarvení rtů, sliznic a nehtových lůžek
c) zvýšené vylučování moči (polyurie)
d) neovladatelný třes

25. Označte nesprávné tvrzení:
a) Hyperventilace vede ke snížení hladiny oxidu uhličitého v organismu.
b) Příznaky nedostatku kyslíku (hypoxie) jsou obtížně rozeznatelné.
c) Soustavný tlak výstroje na krční tepny může vést ke snížení dodávky
kyslíku do mozku.
d) Nedostatek kyslíku (hypoxie) nastává při poklesu parciálního tlaku kyslíku
ve vdechovaném médiu pod hranici 21 kPa.
26. Nedostatek kyslíku (hypoxie) nemůže být důsledkem:
a) hyperventilace před ponorem na nádech
b) navázání oxidu uhelnatého na hemoglobin
c) dýchání směsi s 2% obsahem kyslíku v hloubce 90 metrů
d) dýchání vzduchu dlouhodobě skladovaného v ocelovém zásobníku
27. Označte nesprávné tvrzení o otravě dusíkem (hloubkovém opojení):
a) První pomoc spočívá ve výstupu do menší hloubky.
b) Nástup hloubkového opojení je urychlován stresem.
c) Hloubkové opojení nehrozí potápěči s kyslíkovým přístrojem.
d) Narkotické účinky dusíku lze omezit zvýšenou fyzickou námahou.
28. Mezi příznaky nedostatku kyslíku (hypoxie) nepatří:
a) pocit nepohodlí, nevolnost
b) zrychlení tepu a dechu
c) pocit rozjaření (euforie)
d) omezení schopnosti jasného úsudku
29. Jestliže váš partner jeví známky otravy dusíkem (hloubkového opojení):
a) okamžitě jej přimějete k výstupu do menší hloubky
b) okamžitě zahájíte nouzový výstup na hladinu
c) setrváte společně na místě, dokud příznaky nepominou
d) pokračujete v sestupu do hloubky, v níž příznaky pominou
30. Narkotické účinky dusíku zesiluje:
a) vodík
b) hélium
c) oxid uhličitý
d) oxid uhelnatý
31. Nedostatek kyslíku (hypoxie) hrozí:
a) při ponoru na nádech po hyperventilaci
b) při vyjmutí plicní automatiky v suchých prostorách uzavřených pod vodou
c) při použití dlouhodobě skladované zásoby vzduchu
d) všechny odpovědi jsou správné
32. Dýchací směs obsahuje 4 % kyslíku. Bez rizika nedostatku
kyslíku (hypoxie) ji můžeme použít teprve od hloubky větší než:
a) 10 metrů
b) 20 metrů
c) 30 metrů
d) 60 metrů

33. Bezvědomí hrozí při poklesu parciálního tlaku kyslíku
v dýchaném médiu pod hranici:
a) 5 kPa
b) 10 kPa
c) 16 kPa
d) 21 kPa
34. Použití zásoby vzduchu dlouhodobě (např. několik měsíců)
skladované v ocelovém zásobníku může vést:
a) k nedostatku kyslíku
b) k otravě kyslíkem
c) k otravě oxidem uhličitým
d) k rychlejšímu nástupu otravy dusíkem (hloubkového opojení)
35. Nedostatek kyslíku (hypoxie) nastává při poklesu
parciálního tlaku kyslíku v dýchacím médiu pod hranici:
a) 21 kPa
b) 16 kPa
c) 12 kPa
d) 10 kPa
36. Vhodná teplota sprchy či koupele pro podchlazeného potápěče je přibližně:
a) 16 – 18 C
b) 20 – 30 C
c) 37 – 40 C
d) 45 – 50 C
37. Při pomoci podchlazenému potápěči dáme přednost:
a) cvičení končetinami
b) masáži končetin
c) zahřívání končetin
d) zahřívání trupu
38. Při pomoci podchlazenému potápěči je vhodné:
a) zabalit postiženého do předehřátých přikrývek
b) použít teplou lázeň
c) použít teplou sprchu
d) všechny odpovědi jsou správné
39. Při podchlazení je nevhodné:
a) cvičit s postiženým
b) použít předehřátý zábal
c) zahřívat postiženého teplou sprchou či koupelí
d) zahřívat postiženého tělesným teplem zachránce
40. Neovladatelný třes:
a) je obvyklý důsledek pobytu ve vodě a není nutné mu věnovat pozornost
b) je závažný příznak podchlazení
c) nehrozí potápěči v kompletním izolačním obleku
d) předchází prvním příznakům podchlazení

41. Promodrání rtů, sliznic a nehtových lůžek je charakteristické:
a) pro otravu dusíkem (hloubkové opojení)
b) pro kožní formu dekompresní nemoci
c) pro otravu oxidem uhelnatým
d) pro otravu oxidem uhličitým
42. Charakteristickým příznakem otravy oxidem uhličitým je:
a) třešňově červené zbarvení rtů, sliznic a nehtových lůžek
b) promodrání rtů, sliznic a nehtových lůžek
c) mramorování pokožky
d) bolest pod očima
43. Mezi příznaky otravy oxidem uhličitým nepatří:
a) promodrání rtů, sliznic a nehtových lůžek
b) zrychlení tepu a dechu
c) bolest ve svalech a kloubech
d) pocit horka
44. Otrava oxidem uhličitým nemůže nastat v důsledku:
a) hyperventilace před ponorem na nádech
b) nadměrné fyzické námahy při ponoru s dýchacím přístrojem
c) nesprávné techniky dýchání z dýchacího přístroje
d) všechny odpovědi jsou správné
45. Otravu oxidem uhličitým může způsobit:
a) hyperventilace před ponorem na nádech
b) znečištění zásoby vzduchu výfukovými plyny
c) používání nevhodné dýchací trubice
d) soustavný tlak výstroje na krční tepny
46. K příznakům akutní otravy kyslíkem nepatří:
a) bolest hlavy
b) záškuby malých svalů na rukou a v obličeji
c) celkové křeče
d) rychlý nástup bezvědomí
47. Promodrání rtů, sliznic a nehtových lůžek je charakteristické:
a) pro otravu oxidem uhelnatým
b) pro otravu oxidem uhličitým
c) pro otravu dusíkem (hloubkové opojení)
d) pro kožní formu dekompresní nemoci
48. Charakteristickým příznakem otravy oxidem uhličitým je:
a) promodrání rtů, sliznic a nehtových lůžek
b) třešňově červené zbarvení rtů, sliznic a nehtových lůžek
c) mramorování pokožky
d) bolest pod očima
49. Mezi příznaky otravy oxidem uhelnatým nepatří:
a) bodavá bolest za hrudní kostí
b) bolest hlavy a závrať
c) nevolnost a zvracení
d) třešňově červené zbarvení rtů, sliznic a nehtových lůžek

50. Akutní otrava kyslíkem při použití vzduchového
dýchacího přístroje hrozí od hloubky přibližně:
a) 18 metrů
b) 40 metrů
c) 70 metrů
d) 100 metrů
51. Charakteristickým příznakem otravy oxidem uhelnatým je:
a) třešňově červené zbarvení rtů, sliznic a nehtových lůžek
b) promodrání rtů, sliznic a nehtových lůžek
c) mramorování pokožky
d) bolest ve svalech a kloubech
52. Otravu oxidem uhelnatým může způsobit:
a) hyperventilace před ponorem na nádech
b) soustavný tlak výstroje na krční tepny
c) znečištění zásoby vzduchu výfukovými plyny
d) zvýšený parciální tlak dusíku
53. Akutní otrava kyslíkem se projevuje:
a) promodráním rtů, sliznic a nehtových lůžek
b) třešňově červeným zbarvením rtů, sliznic a nehtových lůžek
c) pocitem únavy
d) záškuby malých svalů, prudkými křečemi, bezvědomím
54. Podstatou otravy oxidem uhelnatým je:
a) rozpouštění oxidu uhelnatého ve tkáních
b) rozpouštění oxidu uhelnatého v krevní plazmě
c) chemická vazba oxidu uhelnatého na krevní plazmu
d) chemická vazba oxidu uhelnatého na hemoglobin
55. Charakteristickým příznakem otravy oxidem uhelnatým je:
a) promodrání rtů, sliznic a nehtových lůžek
b) třešňově červené zbarvení rtů, sliznic a nehtových lůžek
c) mramorování pokožky
d) bolest pod očima
56. Třešňově červené zbarvení rtů, sliznic a nehtových lůžek je charakteristické:
a) pro kožní formu dekompresní nemoci
b) pro otravu dusíkem (hloubkové opojení)
c) pro otravu oxidem uhelnatým
d) pro otravu oxidem uhličitým
57. Akutní otrava kyslíkem hrozí, jestliže parciální tlak
kyslíku v dýchaném médiu překročí přibližně:
a) 100 kPa
b) 160 kPa
c) 420 kPa
d) 500 kPa

58. Třešňově červené zbarvení rtů, sliznic a nehtových lůžek je charakteristické:
a) pro otravu oxidem uhličitým
b) pro otravu oxidem uhelnatým
c) pro kožní formu dekompresní nemoci
d) pro otravu dusíkem (hloubkové opojení)
59. Označte nesprávné tvrzení:
a) Oxid uhelnatý blokuje přenos kyslíku tím, že se váže na hemoglobin.
b) K otravě oxidem uhelnatým při potápění vede znečištění zásoby
vzduchu výfukovými plyny.
c) Mezi příznaky otravy oxidem uhelnatým patří bolest hlavy, závratě,
nevolnost a zvracení.
d) Charakteristickým příznakem otravy oxidem uhelnatým je promodrání
rtů, sliznic a nehtových lůžek.
60. Otrava oxidem uhličitým může nastat v důsledku:
a) dýchání nevhodnou dýchací trubicí
b) nadměrné fyzické námahy pod vodou
c) nesprávné techniky dýchání z dýchacího přístroje
d) všechny odpovědi jsou správné
61. Během sestupu se vzduchovým přístrojem začal váš partner
v hloubce 15 metrů jevit známky dezorientace, otáčí se dokola,
má problémy s koordinací pohybů. Za příčinu budete považovat:
a) protržení ušního bubínku
b) vzduchovou embolii
c) otravu kyslíkem
d) otravu dusíkem (hloubkové opojení)
62. Mezi příznaky pneumothoraxu nepatří:
a) bolest na hrudi
b) ochrnutí
c) dráždivý kašel
d) naběhlé krční cévy
63. Barotrauma očí:
a) nemůže nastat, poněvadž oční koule je vyplněna tekutým sklivcem
b) nemůže nastat, poněvadž oko vyrovnává tlakové rozdíly vlastní pružností
c) může nastat, pokud potápěč při sestupu nevyrovnává tlak v masce
d) může nastat, pokud potápěč při výstupu nevyrovnává tlak v masce
64. Barotrauma plic z podtlaku se projevuje:
a) bolestmi u kořene nosu a pod očima
b) bolestmi na hrudi, případně vykašláváním narůžovělé pěny
c) středohrudním emfyzémem
d) třešňově červeným zbarvením rtů, sliznic a nehtových lůžek
65. Při potápění dochází k emfyzému vniknutím vzduchu z protržené plíce:
a) do krevního oběhu
b) do pohrudniční štěrbiny
c) do mezihrudí nebo do podkoží v oblasti krku a ramen
d) do žaludku

66. Potápěči s dýchacím přístrojem barotrauma plic z podtlaku:
a) hrozí po ztrátě kontroly nad dýcháním během pádu do hloubky
b) hrozí při vynášení těžších předmětů vlastní silou
c) hrozí při výstupu bez vydechování
d) nehrozí
67. Bolest u kořene nosu a pod očima je projevem barotraumatu:
a) zubů
b) vedlejších dutin nosních
c) středoušní dutiny
d) očí
68. K barotraumatu plic z přetlaku může dojít při nesprávně
provedeném výstupu s dýchacím přístrojem již z hloubky:
a) menší než 2 metry
b) 3 metrů
c) 5 metrů
d) 10 metrů
69. Barotrauma zubů:
a) je vyloučeno vzhledem k jejich stavbě
b) není bolestivé ani nebezpečné
c) může nastat pouze při ponorech do hloubek přes 40 metrů
d) je bolestivé a může být nebezpečné především při výstupu
70. Mezi příznaky vzduchové embolie nepatří:
a) závrať
b) smyslové poruchy
c) bolest ve svalech kloubech
d) bezvědomí
71. Při potápění dochází k penumothoraxu vniknutím vzduchu z protržené plíce:
a) do krevního oběhu
b) do pohrudniční štěrbiny
c) do mezihrudí
d) do podkoží v oblasti krku a ramen
72. K barotraumatu plic z přetlaku může dojít při nesprávně
provedeném výstupu s dýchacím přístrojem již z hloubky:
a) 10 metrů
b) 5 metrů
c) 3 metrů
d) menší než 2 metry
73. Poškození vnitřního ucha přetlakem:
a) nemůže nastat, poněvadž vnitřní ucho je od středouší odděleno kostí
b) nemůže nastat, poněvadž orgány vnitřního ucha jsou vyplněny tekutinou
c) může nastat při pokusu o násilné vyrovnání tlaku ve středouší
d) může nastat při rychlém výstupu

74. Příčinou závrati při protržení ušního bubínku pod vodou je především:
a) bodavá bolest
b) ztráta krve
c) šok
d) náhlé ochlazení vnitřního ucha vniknutím vody do středoušní dutiny
75. Při potápění dochází ke vzduchové embolii
vniknutím vzduchu z protržené plíce:
a) do krevního oběhu
b) do pohrudniční štěrbiny
c) do mezihrudí
d) do podkoží v oblasti krku a ramen
76. Důsledky barotraumatu plic z přetlaku se dostaví:
a) do 6 hodin po vynoření
b) od 30 minut do 3 hodin po vynoření
c) od 30 minut do 1 hodiny po vynoření
d) ihned po vynoření, případně již během výstupu
77. Vzduchová embolie je důsledek:
a) barotraumatu plic z přetlaku
b) barotraumatu plic z podtlaku
c) plicní formy dekompresní nemoci
d) nervové formy dekompresní nemoci
78. Pneumothorax je důsledek:
a) barotraumatu plic z podtlaku
b) barotraumatu plic z přetlaku
c) plicní formy dekompresní nemoci
d) ponoru na nádech po hyperventilaci
79. Příčinou barotraumatu plic z přetlaku je:
a) přesycení tkání dusíkem při výstupu s dýchacím přístrojem
b) zadržení dechu při výstupu během ponoru na nádech
c) nedostatečné vydechování, případně zadržení dechu při výstupu
s dýchacím přístrojem
d) překročení tzv. hraniční hloubky pří ponoru na nádech
80. Vniknutí vzduchu do mezihrudí, případně do podkoží
v oblasti krku a ramen se nazývá:
a) pneumotorax
b) vzduchová embolie
c) syndrom karotických sinů
d) emfyzém
81. Označte nesprávné tvrzení:
a) Dekompresní nemoc nehrozí potápěčům, kteří nevyčerpají nulový čas
pro danou hloubku.
b) Kožní forma dekompresní nemoci nevyžaduje léčbu v dekompresní komoře.
c) Parciální tlak kyslíku dýchaného při dekompresi pod vodou nesmí
překročit 170 kPa.
d) Doporučuje se, aby povrchový interval byl delší než 2 hodiny.

82. Mezi příznaky dekompresní nemoci nepatří:
a) bolest u kořene nosu a pod očima
b) bolest za hrudní kostí
c) bolest ve svalech a kloubech
d) mramorování pokožky
83. Plicní forma dekompresní nemoci:
a) je provázena bolestmi ve svalech a kloubech
b) nevyžaduje léčbu v přetlaku
c) je způsobena ucpáním krevních vlásečnic v plicích bublinkami dusíku
d) je charakteristická mramorováním pokožky
84. V případě dekompresní nemoci se nedoporučuje:
a) dodávat kyslík
b) podávat léky proti bolesti (analgetika)
c) uložit postiženého v klidu
d) zajistit odborné vyšetření postiženého
85. Označte nesprávné tvrzení:
a) Všechny formy dekompresní nemoci vyžadují léčbu v dekompresní komoře.
b) Svalově-kosterní forma je nejčastější formou dekompresní nemoci.
c) Kožní forma dekompresní nemoci je způsobena ucpáním krevních vlásečnic
v pokožce bublinkami dusíku.
d) Nejvíce případů dekompresní nemoci se projeví v době od 30 minut do 3 hodin
po vynoření.
86. Plicní forma dekompresní nemoci:
a) blokuje výměnu dýchacích plynů
b) ohrožuje srdeční činnost
c) vyžaduje okamžitou léčbu v dekompresní komoře
d) všechny odpovědi jsou správné
87. K příznakům svalově-kosterní formy dekompresní nemoci nepatří:
a) držení končetin v ohnuté poloze
b) bolest ve svalech
c) bolest za hrudní kostí
d) bolest v kloubech
88. Léčbu v dekompresní komoře vyžaduje:
a) lymfatická forma dekompresní nemoci
b) svalově-kosterní forma dekompresní nemoci
c) kožní forma dekompresní nemoci
d) všechny odpovědi jsou správné
89. Plicní forma dekompresní nemoci:
a) může vést k selhání srdeční činnosti
b) může způsobit pneumothorax
c) je způsobena bublinkami dusíku uvnitř plicních sklípků
d) všechny odpovědi jsou správné

90. Léčbu v dekompresní komoře nevyžaduje:
a) svalově-kosterní forma dekompresní nemoci
b) plicní forma dekompresní nemoci
c) nervová forma dekompresní nemoci
d) lymfatická forma dekompresní nemoci
91. Nejzávažnější formou dekompresní nemoci je:
a) kožní forma
b) nervová forma (postižení centrálního nervového systému)
c) lymfatická forma
d) svalově-kosterní forma
92. Ochrnutím se projevuje:
a) plicní forma dekompresní nemoci
b) svalově-kosterní forma dekompresní nemoci
c) nervová forma dekompresní nemoci
d) krevní forma dekompresní nemoci
93. Dekompresní nemoc se nejčastěji projevuje:
a) nervovou formou
b) plicní formou
c) lymfatickou formou
d) svalově-kosterní formou
94. Charakteristickým příznakem kožní formy dekompresní nemoci je:
a) promodrání rtů, sliznic a nehtových lůžek
b) třešňově červené zbarvení rtů, sliznic a nehtových lůžek
c) mramorování pokožky
d) neovladatelný třes
95. Mělký dech, dušnost a bodavá bolest za hrudní kostí patří k projevům:
a) svalově-kosterní formy dekompresní nemoci
b) plicní formy dekompresní nemoci
c) nervové formy dekompresní nemoci
d) lymfatické formy dekompresní nemoci
96. Mramorování pokožky je příznak:
a) nedostatku kyslíku
b) otravy oxidem uhličitým
c) otravy oxidem uhelnatým
d) kožní formy dekompresní nemoci
97. Svalově-kosterní forma dekompresní nemoci:
a) nutí postiženého držet končetiny v ohnuté poloze
b) vyžaduje léčbu v dekompresní komoře
c) snese i déletrvající transport do dekompresní komory
d) všechny odpovědi jsou správné
98. Příznaky dekompresní nemoci se projeví:
a) do 3 minut po vynoření
b) ihned po vynoření (případně již při výstupu)
c) často teprve na břehu či lodi, někdy i za několik hodin
d) do 10 minut po vynoření

99. Riziko dekompresní nehody zvyšují:
a) dýchání čistého kyslíku na dekompresi
b) fyzická námaha a prochlazení pod vodou
c) povrchové intervaly delší než 2 hodiny
d) ponory v nulových časech
100. Nahrazením dusíku v dýchacím médiu héliem odstraníme:
a) hloubkové opojení
b) dekompresi
c) nebezpečí podchlazení (hypotermie)
d) všechny odpovědi jsou správné

NN – TABULKA SPRÁVNÝCH ODPOVĚDÍ
Zkušební testy SPČR 2018
1c

26c

51a

76d

2d

27d

52c

77a

3a

28a

53d

78b

4b

29a

54d

79c

5d

30c

55b

80d

6a

31d

56c

81a

7c

32c

57b

82a

8d

33b

58b

83c

9b

34a

59d

84b

10a

35b

60d

85a

11d

36c

61a

86d

12b

37d

62b

87c

13b

38d

63c

88b

14b

39a

64b

89a

15c

40b

65c

90d

16b

41d

66a

91b

17a

42b

67b

92c

18d

43c

68a

93d

19c

44a

69d

94c

20a

45c

70c

95b

21c

46a

71b

96d

22b

47b

72d

97d

23a

48a

73c

98c

24b

49a

74d

99b

25d

50c

75a

100a

